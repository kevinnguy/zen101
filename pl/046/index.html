<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Jak trawa i drzewa zostaną oświecone</title>
    <link rel="icon" href="/zen101/static/favicon.ico">
    <link href='https://fonts.googleapis.com/css?family=PT+Serif:400,700' rel='stylesheet' type='text/css'>
    <link rel="stylesheet" href="/zen101/static/styles.css">
</head>
<body>
    
    <h1>Jak trawa i drzewa zostaną oświecone</h1>

<p>W epoce Kamakura, Shinkan studiował Tendai przez sześć lat, a następnie przez siedem lat poświęcał się zen. Potem wyjechał do Chin, gdzie kontemplował zen przez kolejne trzynaście lat.</p>

<p>Po powrocie do Japonii, wielu ludzi chciało z nim porozmawiać i zadawać podchwytliwe pytania. Jednakże przyjmując gości, co nie zdarzało się często, Shinkan rzadko udzielał odpowiedzi na jakiekolwiek pytania.</p>

<p>Pewnego dnia pięćdziesięcioletni poszukiwacz oświecenia powiedział:</p>

<p>– Studiowałem szkołę myśli Tendai odkąd byłem małym chłopcem, ale jednej rzeczy nie mogę w niej pojąć. W doktrynie Tendai utrzymuje się, że nawet trawa i drzewa zostaną oświecone. To wydaje mi się bardzo dziwne.</p>

<p>– Jaki jest pożytek z dyskusji o tym, w jaki sposób trawa i drzewa zostaną oświecone? – zapytał Shinkan. – Prawdziwe pytanie brzmi: w jaki sposób ty sam możesz dostąpić oświecenia. Zastanawiałeś się kiedyś nad tym?</p>

<p>– Nie myślałem o tym w ten sposób – zdumiał się starzec.</p>

<p>– Idź więc do domu i przemyśl to – zakończył Shinkan.</p>


    <div class="nav">
        <div class="prev">
            
            <a href=/zen101/pl/045/>poprzednia</a>
            
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            
            <a href=/zen101/pl/047/>kolejna</a>
            
        </div>
    </div>

</body>
</html>