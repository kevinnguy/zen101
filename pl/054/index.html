<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ostatnia wola i testament</title>
    <link rel="icon" href="/zen101/static/favicon.ico">
    <link href='https://fonts.googleapis.com/css?family=PT+Serif:400,700' rel='stylesheet' type='text/css'>
    <link rel="stylesheet" href="/zen101/static/styles.css">
</head>
<body>
    
    <h1>Ostatnia wola i testament</h1>

<p>Ikkyu, słynny nauczyciel zen z epoki Ashikaga, był synem cesarza. Kiedy był bardzo młody, jego matka opuściła pałac i poświęciła się studiom zen w świątyni. Fakt ten również Ikkyu skłonił do rozpoczęcia studiów. Kiedy jego matka zmarła, zostawiła dla niego list następującej treści:</p>

<p>Do Ikkyu. <br />
Swoją pracę w tym życiu już zakończyłam i teraz powracam do Wieczności. Pragnę, byś pilnie studiował i urzeczywistnił naturę Buddy w sobie. Będziesz wiedział, czy jestem w piekle i czy zawsze jestem z tobą, czy też nie. <br />
Jeśli staniesz się człowiekiem, który uświadomi sobie, że Budda wraz ze swoim wyznawcą Bodhidharmą są jego sługami, powinieneś porzucić swoje studia i rozpocząć pracę na rzecz ludzkości. Budda nauczał przez czterdzieści dziewięć lat i przez cały ten czas nie uznał za konieczne wypowiedzenia chociażby jednego słowa.Powinieneś wiedzieć dlaczego. Jeśli jednak nie wiesz, ale chciałbyś wiedzieć, unikaj bezowocnego myślenia.</p>

<p>Twoja Matka, <br />
Nie narodzona, nie będąca martwą, <br />
Pierwszy września.</p>

<p>PS. Głównym celem nauk Buddy było oświecanie innych. Jeśli jesteś uzależniony od którejkolwiek z tych metod, nie jesteś niczym więcej jak kompletnym ignorantem. Napisano osiemdziesiąt tysięcy książek na temat buddyzmu. Gdybyś przeczytał je wszystkie i nadal nie uchwycił własnej natury, nie zrozumiesz nawet tego listu. Oto moja ostatnia wola i testament.</p>


    <div class="nav">
        <div class="prev">
            
            <a href=/zen101/pl/053/>poprzednia</a>
            
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            
            <a href=/zen101/pl/055/>kolejna</a>
            
        </div>
    </div>

</body>
</html>